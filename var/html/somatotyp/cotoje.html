<h2><u>Somatotyp</u></h2>
Každý člověk má úplně jiné dispozice pro budování svalové hmoty. Není sportovec jako sportovec a ani kulturista jako kulturista, každý má trochu jinou stavbu těla a predispozice, proto není možné vymyslet jednotnou tréninkovou metodu a stravovací plán.
Někdo zkrátka potřebuje více sacharidů, jiný omezit tuky, někdo zase ani neví, co je to kardio, a jiný se může uběhat na páse, ale přesto se své pneumatiky na břiše nezbaví, když zcela nepředělá svůj jídelníček. Můžeme jen závidět, že jsme se nenarodili jako někdo jiný, tedy s jinou genetickou výbavou. Pokud se rozhlédneme po fitku, uvidíme obrovská monstra i malé sušinky, u kterých si řekneme, že snad ani tu hmotu nikdy nenaberou. Ale se vším se dá bojovat, i se štíhlou postavou. Prvním krokem je správně odhadnout svůj typ postavy a podle toho nastavit osobní tréninkový a stravovací plán, abyste docílili vysněné postavy, nebo se tomuto cíli alespoň co nejvíce přiblížili.
<br> 
V podstatě se rozlišují tři základní typy postavy:<br>
Ektomorf, mezomorf a endomorf, tedy dva extrémy a jeden zlatý střed. Tuto charakteristiku zavedl americký lékař a psycholog William Herbert Sheldon. 
