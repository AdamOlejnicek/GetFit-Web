<h1>Kreatin</h1>
Kreatin je stálicí na poli budování svalové hmoty. Jedná se o nejoblíbenější doplněk stravy (z kategorie specifických látek), který se na trhu objevuje. Jedná se o jednu z 8 přirozeně se vyskytujících látek derivovaných z guanidinu. Ten se syntetizuje ze 3 aminokyselin – argininu, glycinu a methioninu. Z nich vzniká kreatin. V lidském těle je asi 95 % kreatinu obsaženo ve svalech, zbytek je kreatin volný a fosforylovaný.
            <br>
            <br>
Kreatin vytahuje vodu z mezibuněčného prostoru a usměrňuje ji přes buněčnou membránu do svalové buňky. To ji zvětšuje a nafukuje. To je také jeden z důvodů, proč můžete pomocí kreatinu zvýšit svoji váhu o 3-5 kg za pouhých pár týdnů. Dále kreatin působí na zvýšení síly a snad i podporuje regeneraci (nebylo dostatečně ověřeno).
               <br>
               <br>
<h4>Působení kreatinu</h4>
•	příjem kreatinu vede k nárůstu síly<br>
•	příjem kreatinu vede k nárůstu aktivní svalové hmoty<br>
•	kreatin oddaluje svalové vyčerpání od 10-20% <br>
•	snižuje počet sérií nutných k optimální stimulaci svalu (více užitku za méně práce)<br>
•	snížení množství kyseliny mléčné až o 70%         <br>
•	snížení kyslíkového dluhu (pozátěžový kyslík)    <br>
<br>
Samotné dávkování zde nebudu uvádět. Důvod je jednoduchý, na výběr máte totiž hned několik možností, jaký kreatin suplementovat. Můžete zvolit kreatin monohydrát, kre-alkalyn, kreatin ethyl eter, krea-genic a novinku na trhu s kreatinovými přípravky krea-trona. Každý z těchto suplementů má své odlišné zpracování a lehce odlišný způsob působení. Všechny však spojuje schopnost ovlivňovat množství svalové hmoty.
<img src="var/html/suplementy/img/creatin.jpg">