<u><h1>Hrudník</u></h1>

<h2>Bench-press</h2>

Je to jeden z nejkomplexnějších cviků pro nárůst svalové hmoty a síly celé horní 
poloviny těla. Je užitečný pro každého, kdo usiluje o rozvoj prsních svalů, 
přední části deltových svalů a tricepsů. Pomáhá jak ke zvýšení síly, tak k 
nárůstu svalových objemů. Patří do disciplín silového trojboje. Bench-press je 
však využitelný i v jiných než-li silových sportech, tento cvik nalezne upltnění 
ve všech sportech, které vyžadují sílu horní poloviny těla.
<br><br>
<h3><b>Hlavní zapojené svaly</b></h3>

<ul><li><b><u>Velký prsní sval</u><i>(m. pectoralis major)</i></b></li></ul>

<h3><b>Další zapojené svaly</b></h3>

<ul>
  <li>
  <b><u>Malý prsní sval</u><i> (m. pectoralis minor)</i></b>
  </li>
  <li>
  <b><u>Sval deltový</u><i> (m. deltoideus)</i></b>
  </li>
  <li>
  <b><u>Trojhlavý sval pažní</u><i> (m. triceps brachii)</i></b> 
  </li>
  <li>
  <b><u>Přední pilovitý sval</u><i> (m. serratus anterior)</i></b>
  </li>  
</ul>

<h3><b>Provedení cviku</b></h3>
<ul>
  <li>
  Zaujměte stabilní polohu těla na lavici: sedací svaly, vrchní část zad a hlava 
  jsou v průběhu vykonávání cviku v kontaktu s lavičkou. Nohy jsou celými chodidly 
  pevně zapřené na podlaze a jejich poloha se během cviku nemění. Hrudník je 
  vypnutý směrem vzhůru, břišní lis zůstává zpevněný a ramena jsou tažena směrem 
  dolů a pod tělo.
	</li>
  <li>
  Šířka úchopu se bude u každého mírně lišit v závislosti na tělesné stavbě, 
  nicméně pro většinu trénujících bude vhodná šířka úchopu, kdy předloktí ve 
  spodní poloze cviku směřují kolmo k zemi. Takové provedení zajišťuje optimální 
  transfer síly. Při použití užšího úchopu dochází k prodloužení dráhy pohybu a 
  je výrazněji zapojen triceps, při použití širšího úchopu pak dochází ke 
  zkrácení dráhy a zatížení se více přesouvá na prsní svaly. Z důvodu bezpečnosti 
  používejte vždy palcový úchop, tzn. poloha palce je proti ostatním prstům, 
  nikoliv zároveň s nimi.
  </li>
  <li>
  Po odebrání činky ze stojanu začíná cvik s činkou v napnutých pažích, 
  následuje kontrolovaný pokles, dotek osy na hrudníku a plynulé vytlačení 
  zpět do napnutých paží. Bod doteku činky na hrudníku se nachází přibližně 
  na spodní části prsních svalů. Lokty by měly po celou dobu směřovat dolů 
  a měly by se nacházet v přímce pod osou činky. Nemělo by docházet k vnitřní 
  rotaci v rameni.
  </li>
  <li>
  Při použití malé až střední intenzity (zátěže) je správné dýchání následující: 
  nádech při excentrické fázi pohybu (spouštění osy na hrudník) a výdech při 
  koncentrické fázi (vytlačení činky). Při použití submaximálních až maximálních 
  zátěží je vhodné provést nádech před zahájením excentrické fáze a vykonat se 
  zadrženým dechem celé jedno opakování. Výdech pak následuje ve fázi překonávání 
  nejtěžšího bodu koncentrické fáze. Toto provedení zajistí udržení optimálního 
  vnitrobřišního tlaku a tím i stabilizace trupu pro zvládnutí maximální zátěže.
  </li>
</ul>


<iframe width='400' height='235' src="https://www.youtube.com/embed/nyKdp2o6BqY?&theme=dark&autohide=2"frameborder="0">
</iframe><div style='font-size: 0.8em'><a href='http://codegena.com/generator/Youtube-Embed-Code-Generator.html'></a></div>


<h3><b>Nejčastější chyby při vykonávání bench-pressu</b></h3>
<ul>
  <li>
  Velmi častou chybou, především u začátečníků, je nestabilní poloha těla na lavici - 
  lopatky nejsou pevně zafixované a dochází k předsunutí ramen vzhůru, nohy nejsou pevně 
  zapřené na zemi. Bez nápravy těchto chyb nelze cvik správně a efektivně vykonávat. 
  </li>
  <li>
  Časté je vykonávání neúplného rozsahu pohybu, kdy se osa činky ve spodní fázi pohybu 
  nedotkne hrudníku a dráha je tak zkrácena (často až o polovinu). Takové provedení je 
  chybné a nelze jej považovat za správně vykonávaný bench-press.
	</li>
  <li>
  Obvyklou chybou u tohoto cviku je také zneužívání nadměrné dopomoci sparing partnera. 
  Cvik vykonávejte vlastními silami a sparing partnera využívejte pouze pro zvýšení 
  bezpečnosti cvičení - odebrání a uložení činky do stojanu, nebo při testování maximálního výkonu.
	</li>
  <li>
  Nepoužívejte bezpalcový úchop (palec zároveň s ostatními prsty). Maximální 
  bezpečnost cvičení zajistíte pouze při použití palcového úchopu (palec proti ostatním prstům).
  </li>
</ul>  
<br>
<h2>Tlaky s jednoručkami vleže</h2>

Různé varianty tlaků s jednoručkami patří k základním cvikům pro rozvoj svalové hmoty a síly prsních svalů. Použití jednoruček umožňuje oproti velké čince větší rozsah pohybu a také poskytuje možnost upravit dráhu pohybu podle individuálních potřeb. Zároveň se ve větší míře zapojují stabilizační svaly.
<br><br>
Kulturisté používají variace tlaků s jednoručkami jako hlavní i jako doplňkové cviky a využívají výhod většího rozsahu pohybu k dosažení úplného rozvoje prsních svalů. Silově zaměření sportovci pak obvykle trénink s jednoručkami využívají jako doplňkový cvik ke klasickému bench-pressu a jiným tlakovým cvikům. Trénink s jednoručkami je vhodný v případě nápravy nesymetrického rozvoje svalů, jelikož pracují obě strany těla nezávisle na sobě.
<br>
<h3><b>Hlavní zapojené svaly</b></h3>

<ul><li><b><u>Velký prsní sval</u><i>(m. pectoralis major)</i></b></li></ul>

<h3><b>Další zapojené svaly</b></h3>

<ul>
  <li>
  <b><u>Malý prsní sval</u><i>(m. pectoralis minor)</i></b>
  </li>
  <li>
  <b><u>Sval deltový</u><i>(m. deltoideus)</i></b>
  </li>
  <li>
  <b><u>Trojhlavý sval pažní</u><i>(m. triceps brachii)</i></b> 
  </li>
  <li>
  <b><u>Přední pilovitý sval</u><i>(m. serratus anterior)</i></b>
  </li>  
</ul>

<u><h3><b>Varianty:</b></h3></u>

<b>Tlak s jednoručkami na rovné lavici</b><br>
<ul>
  <li>
  Poloha těla na lavici je stejná jako u bench-pressu s velkou činkou, tedy s hrudníkem vypnutým vzhůru, rameny staženými dolů a chodidly pevně zapřenými na podlaze. Nádech je v průběhu excentrické fáze (poklesu jednoruček), výdech v průběhu koncentrické fáze (tlaku jednoruček).
  </li>
  <li>
  Pohyb je veden po mírném oblouku tak, aby předloktí zůstalo během celé dráhy pohybu kolmo k zemi. V horní pozici je možné vést pohyb tak, aby se jednoručky přiblížily k sobě. Tím dojde k výraznější kontrakci prsních svalů.
  </li>
  <li>
  Rozsah pohybu je nutné uzpůsobit individuálním dispozicím a je třeba brát v úvahu například zkrácené prsní svaly nebo zdravotní omezení v oblasti ramenního kloubu. Také při použití vysokých zátěží je dobré zvážit, jak velký rozsah pohybu je vhodný, protože se zvyšuje zátěž kladená na ramenní kloub, vazy a svalové úpony.
  </li>
</ul> 
<b>Tlak s jednoručkami na pozitivně nakloněné lavici</b><br>

<ul>
  <li>
  Tato varianta nabízí stejně jako tlaky na rovné lavici oproti použití velké činky možnost delší dráhy pohybu a lepší kontrakce v horní fázi cviku.
  </li>
  <li>
  Obvykle se při tomto cviku používá náklon opěrky přibližně 20 - 30°. Pak se výrazněji zapojují vlákna horní části prsních svalů. Dochází i ke zvýšené aktivaci přední části deltových svalů, a to tím více, čím větší je náklon opěrky.
  </li>
</ul>
<iframe width='400' height='235' src="https://www.youtube.com/embed/ZnZO0S0qgaA?&theme=dark&autohide=2"frameborder="0"></iframe><div style='font-size: 0.8em'><a href='http://codegena.com/generator/Youtube-Embed-Code-Generator.html'></a></div>
<br>
<b>Tlak s jednoručkami na negativně nakloněné lavici</b><br>
<ul>
  <li>
  Při provádění tlaků s jednoručkami na negativně nakloněné lavici (obvykle s náklonem 10 - 20°) dochází k výraznějšímu zapojení prsních svalů, především vláken jejich spodní části, a menšímu zapojení přední čísti deltových svalů.
  </li>
  <li>
  Při tréninku na negativně nakloněné lavici je manipulace s jednoručkami, zejména při použití vyšších zátěží, poměrně obtížná, a to jak při jejich umístění do výchozí polohy cviku, tak i při jejich odkládání. Je tedy vhodné v tomto případě pro maximální bezpečnost cvičení využít pomoci sparing partnera.
  </li>
</ul>
<b><h3>Nejčastější chyby při vykonávání tlaků s jednoručkami</h3></b>
<ul>
  <li>
  Obvyklou chybou při provádění různých variant tlaků jednoruček je použití příliš velkých zátěží na úkor úplného rozsahu pohybu.
  </li>
  <li>
  Stejně jako u bench-pressu a dalších tlakových cviků je i u tlaků jednoruček častou chybou špatná poloha těla na lavici, špatná fixace lopatek a předsunutí ramen, což přenáší většinu zatížení z prsních svalů na přední část svalu deltového.
  </li>
</ul>
