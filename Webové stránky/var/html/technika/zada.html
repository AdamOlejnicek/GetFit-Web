<u><h1>Záda</h1></u>

<h2>Shyby</h2>
Shyby jsou jedním ze základních cviků pro rozvoj zádových svalů. Lze je provádět
v mnoha různých variantách, budují svalové objemy, sílu a celkovou výkonnost. 
Z jejich zařazení do tréninku budou profitovat všechny skupiny sportovců, proto 
by měly mít své místo ve Vašem tréninku.
<br><br>
<h3><b>Hlavní zapojené svaly</b></h3>
<ul><li><b><u>Široký sval zádový</u><i>(m. latissimus dorsi)</i></b></li></ul>
<h3><b>Další zapojené svaly</b></h3>
<ul>
<li><b><u>Velký sval oblý</u><i> (m. teres major)</i></b><br></li>
<li><b><u>Svaly rombické</u><i> (m. rhomboideus minor et major)</i></b></li>
</ul>

<h3><b><ul>Varianty:</ul></b></h3>

<b>Shyby nadhmatem širokým úchopem</b><br>
<ul>
  <li>
  Zavěste se na hrazdu nadhmatem, šířka úchopu je individuální, ale optimální 
  bude zhruba taková, při které budou Vaše předloktí po dosažení horní polohy 
  cviku kolmo k zemi. Hrudník vypněte vzhůru.
  </li>
  <li>
  Pohyb začněte stažením ramen směrem dolů a fixací lopatek. Tím vytvoříte 
  optimální polohu těla pro maximální zapojení širokého svalu zádového. Přitáhněte 
  se horní částí hrudníku směrem k hrazdě, lokty udržujte v ose těla, nebo je tlačte 
  mírně za tělo. Po dosažení maximální kontrakce svalů se kontrolovaně spouštějte do 
  výchozí pozice.
  </li>
  <li>
  Úchop můžete zvolit palcový (palec proti ostatním prstům), nebo bezpalcový 
  (palec zároveň s ostatními prsty) podle toho, který Vám více vyhovuje. Nádech 
  je v excentrické fázi cviku (pohyb těla dolů), výdech v koncentrické fázi 
  (přitažení vzhůru).
  </li>
</ul>
<iframe width='400' height='235' src="https://www.youtube.com/embed/DUfz_ONxnlM?&theme=dark&autohide=2"frameborder="0"></iframe><div style='font-size: 0.8em'><a href='http://codegena.com/generator/Youtube-Embed-Code-Generator.html'></a></div>
  

<b>Shyby podhmatem úzkým úchopem</b>
<ul>
  <li>
  Při provedení podhmatem na rovné hrazdě použijte úchop zhruba na šíři ramen. 
  Při shybech podhmatem se více zapojuje dvojhlavý sval pažní a hluboký sval pažní.
  </li>
  <li>
  Stejně jako při variantě nadhmatem stáhněte ramena směrem dolů a soustřeďte se 
  na fixaci lopatek směrem k páteři. Lokty udržujte blízko u těla a přitahujte se 
  horní částí hrudníku směrem k hrazdě.
  </li>
  </li>
  Pro větší zapojení svalů ve střední části zad můžete vést pohyb tak, aby se 
  trup dostal v horní pozici více do horizontální polohy a přítah bude směřovat k 
  hrazdě dolní částí hrudníku.
  </li>
</ul>
<br>

<h3><b>Nejčastější chyby při vykonávání shybů</b></h3>
<ul>
  <li>
  Častou chybou je špatné zafixování lopatek, elevace ramen (jejich pokrčení) a 
  provádění shybů v této pozici. To ovšem mění charakter cviku, snižuje zatížení 
  svalů zad a přenáší zátěž více na svalstvo paží.
  </li>
  <li>
  Chybné je také nahrbení hrudní části páteře v závěrečné fázi cviku. To opět 
  snižuje zatížení svalů zad.
  </li>
  <li>
  Efektivní není ani použití příliš širokého úchopu, který sníží rozsah pohybu.
  </li>
</ul>
