<h1><u>Biceps</u></h1>

<h2>Bicepsový zdvih s velkou činkou</h2>

Bicepsový zdvih s velkou činkou je základním cvikem, který by neměl chybět ve Vašem tréninku, ať už je Vaší prioritou budování svalových objemů, nebo síly. Bicepsové zdvihy jsou často základním kamenem v tréninku paží kulturistů, ale využívají je i silově zaměření sportovci - powerlifteři a strongmani, kteří usilují o komplexní silový rozvoj.
<br><br>
<h3><b>Hlavní zapojené svaly</b></h3>

<ul>
  <li>
  <b><u>Dvojhlavý sval pažní</u><i> (m. biceps brachii)</i></b>
  </li>
</ul>
  
<h3><b>Další zapojené svaly</b></h3>

<ul>
  <li>
  <b><u>hluboký sval pažní</u></b> 
  <b><u>svaly předloktí</u></b>
  </li>
</ul>

<u><h3><b>Varianty:</b></h3></u>

<b>Bicepsový zdvih s velkou činkou</b><br>
<ul>
  <li>
  Uchopte činku podhmatem přibližně na šíři ramen tak, aby paže byly přímo podél těla. Je možné zvolit mírně širší úchop, který zatížení více přenese na krátkou hlavu dvojhlavého svalu pažního, nebo naopak užší úchop, který více zatíží dlouhou hlavu bicepsu. Vyhněte se ale extrémně širokému, nebo naopak úzkému úchopu, který by nadměrně zatěžoval zápěstí.
  </li>
  <li>
  Zaujměte stabilní postoj, zpevněte střed těla a s výdechem zvedejte činku z propnutých paží až do plné kontrakce bicepsu. Pro ještě silnější zapojení bicepsů můžete pokračovat zvednutím loktů. Při tomto provedení se zároveň zapojí přední hlava deltového svalu. Po dosažení maximální kontrakce vracejte činku s nádechem do výchozí polohy při zcela propnutých nebo téměř propnutých pažích.
  </li>
</ul>

<iframe width='400' height='235' src="https://www.youtube.com/embed/9t9EiGYn1dI?&theme=dark&autohide=2"frameborder="0"></iframe><div style='font-size: 0.8em'><a href='http://codegena.com/generator/Youtube-Embed-Code-Generator.html'></a></div>
  
<b>Bicepsový zdvih s EZ činkou</b><br>
<ul>
  <li>
  Použití tvarované EZ činky je řešením v případě, že Vám rovná osa způsobuje nepříjemné pocity (tlak, bolest) v zápěstí. V závislosti na individuální tělesné stavbě může být pro někoho EZ osa vhodnější než rovná osa. Dosáhnete také mírně odlišného zapojení svalů a o něco většího zapojení dlouhé hlavy bicepsu
  </li>
</ul>
  
<b>Bicepsový zdvih nadhmatem</b><br>
<ul>
  <li>
  Bicepsový zdvih nadhmatem výrazně zatíží hluboký sval pažní a sval vřetenní společně s natahovači zápěstí a prstů, které bývají často slabší než přetěžované flexory. Proto jsou bicepsové zdvihy nadhmatem vhodným doplňkovým cvikem, který zajistí rovnoměrný svalový rozvoj a také lepší stabilitu zápěstí
  </li>
</ul>  
<br>


<b><h3>Nejčastější chyby při vykonávání bicepsových zdvihů s velkou činkou</h3></b>
<ul>
  <li>  
  Zatímco mírný, cíleně prováděný cheating může zvýšit efektivitu cviku, jeho nadměrné používání je chybou. Použijte proto takovou zátěž, která Vám umožní odcvičit většinu Vašich sérií a opakování s použitím kvalitní techniky. Pokud při provedení zvedáte ramena a používáte ke zvládnutí cviku nadměrný pohyb trupu, pak byste měli zátěž snížit.
  </li>
  <li>
  Chybou je i výrazné zkrácení rozsahu pohybu, zejména ve spodní fázi cviku. Často je k vidění provedení, při kterém zůstávají ruce ve spodní poloze výrazně pokrčené. Ačkoliv není nutné (a s ohledem na výrazné zatížení svalových úponů to nemusí být ani vhodné) paže v loktech zcela propnout, snažte se o maximální rozsah pohybu a paže nechávejte ve spodní poloze jen mírně pokrčené.
  </li>
</ul>  