<h1><u>Triceps</u></h1>

<h2>Francouzský tlak vleže</h2>
Různé varianty francouzského tlaku vleže patří mezi základní cviky pro rozvoj 
trojhlavého svalu pažního. Možnost použití relativně velké zátěže znamená efektivní 
budování síly a svalové hmoty. Proto tento cvik využívají jak kulturisté, tak silově 
zaměření sportovci.
<br><br>
<h3><b>Hlavní zapojené svaly</h3></b>

<ul><li><b><u>Trojhlavý sval pažní</u><i> (m. triceps brachii)</i></b></li></ul>

<u><h3><b>Varianty:</b></h3></u>

<b>Francouzský tlak vleže s velkou činkou</b><br>
<ul>
  <li>
  Výchozí poloha cviku je vleže na lavici s činkou drženou nadhmatem v napnutých pažích. Standardně se francouzský tlak vleže provádí na rovné lavici, ale lze použít i pozitivně nebo negativně nakloněnou lavičku. Tím docílíte variability a mírně odlišného působení cviku.
  </li>
  <li>
  Ohnutím paží v loktech kontrolovaně spouštějte činku směrem k čelu, případně za hlavu. Změna dráhy ovlivní poměrné zapojení jednotlivých hlav tricepsu. Při spouštění činky za hlavu se více zapojí dlouhá hlava tricepsu, při spouštění nad čelo výrazně pracují vnitřní a vnější hlava.
  </li>
  <li>
  Po dosažení spodní pozice, která závisí na zvolené dráze, vracejte činku zpět do výchozí polohy do propnutých nebo téměř propnutých paží.
  </li>
  <li>
  Vzhledem k individuální tělesné stavbě bude každému vyhovovat trochu jiná dráha činky a šířka úchopu. Ty je nutné přizpůsobit tak, aby bylo možné provádět cvik pohodlně, bez nepříjemných pocitů v oblasti loktů. Použití EZ činky místo rovné osy může zmírnit stres v oblasti zápěstí.
  </li>
</ul>
<b>Francouzský tlak vleže s jednoručkami</b>
<ul>
  <li>
Provedení francouzského tlaku vleže s jednoručkami je podobné jako s velkou činkou nebo EZ činkou. Neutrální úchop a nezávislý pohyb obou paží ale může být v některých případech šetrnější pro lokty nebo ramenní kloub, a to i z toho důvodu, že bude použita nižší zátěž.
  </li>
  <li>
  Opět máte možnost ovlivnit působení cviku na jednotlivé hlavy tricepsu úpravou dráhy cviku - při spouštění jednoruček směrem dále za hlavu více zatížíte dlouhou hlavu tricepsu, zatímco pohyb jednoruček směrem nad čelo zatíží především vnější a vnitřní hlavu tricepsu.
  </li>
</ul>