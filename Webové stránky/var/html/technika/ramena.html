<u><h1>Ramena</h1></u>

<h2>Předpažování</h2>

Předpažování lze provádět v řadě různých variant a je cílené na přední část deltového svalu. Ačkoliv je přední část deltových svalů obvykle spíše přetížená, protože pracuje u většiny tlakových cviků pro ramena a hrudník, najde předpažování v tréninku své využití (například v situaci, kdy zdravotní stav ramen neumožňuje provádění těžkých tlakových cviků, a proto je nutné přední část deltových svalů zatížit izolovaným cvikem).
<br>
<h3><b>Hlavní zapojené svaly</b></h3>

<ul><li><b><u>Sval deltový</u><i>(m. deltoideus)</i></b></li></ul>

<h3><b>Další zapojené svaly</b></h3>

<ul>
<li><b><u>klíční část prsního svalu</li> 
<li>sval podhřebenový</li> 
<li>sval trapézový</li></b></u>
</ul>

<u><h3><b>Varianty:</b></h3></u>

<b>Předpažování s jednoručkami</b><br>
<ul>
  <li>
  Použití jednoruček umožňuje střídavé předpažování. Díky tomu dochází k menšímu zatížení zad než při předpažování s velkou činkou. Jednoručky také umožní volnější dráhu pohybu.
  </li>
  <li>
  Střídavě předpažujte s jednoručkami zhruba do úrovně ramen. Držte rovný trup a paže mírně pokrčené v lokti. Nádech je při spouštění jednoručky, výdech při předpažení.
  </li>
  <li>
  Při držení jednoručky neutrálním úchopem (malíková hrana ruky směřuje dolů) méně pracuje střední část deltového svalu a ještě intenzivněji je zatížena část přední.
  </li>
</ul>
  
<b>Předpažování s velkou činkou</b><br>
<ul>
  <li>
  Uchopte velkou činku nadhmatem zhruba na šíři ramen a zaujměte stabilní postoj. Držte zpevněný střed těla a zafixujte lopatky směrem dolů a k hrudnímu koši. Paže držte mírně pokrčené v loktech.
  </li>
  <li>
  Zvedejte činku do předpažení zhruba do výše ramen. Trup udržujte vzpřímený. Nádech je při spouštění činky, výdech při předpažení.
  </li>
</ul>

<b>Předpažování na kladce</b><br>
<ul>
  <li>
  Předpažování na kladce nabízí nepřerušované napětí v průběhu cviku a může být pro ramenní kloub šetrnější než provedení s velkou činkou nebo jednoručkou.
  </li>
  <li>
  Ve stoji zády ke spodní kladce uchopte adaptér kladky a předpažujte ze spodní pozice plynulým pohybem zhruba až do fáze maximální kontrakce svalů.
  </li>
</ul>

<b><h3>Nejčastější chyby při vykonávání různých variant předpažování</h3></b>
<ul>
  <li>
  Příliš velký záklon a pohyb celého těla, který je důsledkem použití nadměrné zátěže. To jsou časté chyby při vykonávání tohoto cviku.
  </li>
</ul>