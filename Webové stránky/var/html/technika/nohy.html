<h1><u>Nohy</u></h1>
<h2>Dřep</h2>

Dřep bývá právem nazýván králem cviků - zapojujete při něm velké množství svalů a při správném provedení je velmi efektivní, co se týče rozvoje síly i nabírání svalové hmoty.
<br>
<b><h3>Hlavní zapojené svaly</h3></b>

<ul>
  <li>
  <b><u>Kvadricepsy</u></b>
  </li>
  <li>
  <b><u>Hamstringy</u></b>
  </li>
  <li>
  <b><u>Hýžďové svaly </u></b> 
  </li>  
</ul>

<b><h3>Další zapojené svaly</h3></b>

<ul>
  <li>
  <b><u>Lýtka</u></b>
  </li>
  <li>
  <b><u>Střed těla</u></b>
  </li>
  <li>
  <b><u>Zádové svalstvo</u></b> 
  </li>  
</ul>


<u><h3><b>Varianty:</b></h3></u>

<b>Dřep s velkou činkou na zádech</b><br>
<ul>
  <li>
  Velkou činku umístíme do vrchní části trapézů, šířka úchopu osy rukama by měla být taková, abychom docílili co nejlepší stability těla.
  </li>
  <li>
  Lokty směřují k zemi, hrudník je vypnutý, lopatky jsou stažené k sobě. 
  </li>
  <li>
  Správně posazenou a uchopenou činku zdvihneme ze stojanu a uděláme tři menší kroky dozadu.
  </li>
  <li>
  Nohy jsou od sebe zhruba na šířku ramen (např. u powerlifterského dřepu je postoj velmi široký), špičky jsou mírně vytočené ven a s nádechem klesáme dolů do dřepu, kolena směřují ven, pohled vpřed.
  </li>
  <li>
  S výdechem se zvedáme nahoru.
  </li>
</ul>  

<b>Čelní dřep</b><br>
<ul>
  <li>
  velkou činku umístíme na přední část deltových svalů a klíční kosti a zafixujeme ji překřížením rukou přes sebe (lze také použít vzpěračský úchop - činka leži na deltoidech předsunutých ramen, jistí ji zahnuté ruce s lokty vytrčenými vpřed, prsty drží osu ve správné pozici)
  </li>
  <li>
  Střed těla je zpevněný, pohled směřuje vpřed, můžeme také použít podložku pod paty. Postavení nohou je podobné jako u klasického dřepu, s nádechem klesáme dolů do dřepu, s výdechem se zvedáme zpět nahoru.
  </li>
</ul>

<b>Hacken dřep</b><br>
<ul>
  <li>
  Postavíme se do stroje, ramena zapřeme do opěrek, záda přitiskneme k opěradlu. 
  </li>
  <li>
  Nohy jsou na desce v šířce ramen, špičky mírně od sebe. 
  </li>
  <li>
  Uvolníme zarážku, s nádechem jdeme v dráze stroje co nejníže do dřepu, s výdechem vytlačíme váhu zpět do výchozí pozice.
  </li>
</ul>

<b>Sumo dřep</b><br>
<ul>
  <li>
  Můžeme jej cvičit s vlastní vahou, jednoručkou, kettlebellem nebo velkou činkou (lze využít i multipress).
  </li>
  <li>
  Nohy jsou od sebe dál, než na šířku ramen, špičky jsou vytočené ven, s nádechem klesáme dolů do dřepu, kolena směřují ven, pohled vpřed, hrudník je vypnutý.
  </li>
  <li>
  S výdechem se zvedáme nahoru.
  </li>
</ul>